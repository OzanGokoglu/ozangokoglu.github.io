 <!DOCTYPE html>
 <html>
  <head>
        <meta name="viewport" content="width=device-width, initial-scale=1.0">
        <meta charset="utf-8">
      <link rel="stylesheet" href="../../styles/stylesheet.css">
            <link rel="stylesheet" href="../styleblog.css">

</head>
 <body>
 <h1>Haziran 2022</h1>
<h2>24.06.2022</h2>
<p>Sonunda geri döndüm. Uzun zamandır siteye girecek enerji ve motivasyonu bulamamıştım. Ama
bu aralar daha rahatım açıkçası. Günler artık kısalmaya başlıyor, ama hala uzunlar. Zamanla
eşitlenecekler, derken, geceler daha uzun olacak. Sonra yeniden, yeniden, yeniden. Bunu düşünmek
kendimi küçük ve etkisiz hissettiriyor. Güçsüzmüşüm gibi. Zaman çabuk akıyor ve bir şey yapamıyorum.
Ama güçsüzlüğün kötü bir şey olduğunu düşünmüyorum. Özellikle böyle bir konuda. Herkes böyle şeyler
konusunda güçsüz ve aciz. Kimsenin gücü bunları değiştirmeye yetmiyor. En azından şimdilik. Kendini
her şey sanan insanları belki bir nebze mütevazılaştırması gereken bir durum aslında. Herkesin eşit
derecede güçsüz ve aciz  olduğunu hatırlatan bir durum. Ama tanrıcılık oynamayı seviyoruz. Güç peşindeyiz.
Güç hırsının hep insanı tüketen ve zarar veren bir şey olduğuna inandım. Bu hırsla elde ettiğimiz şeyler
bizi belki biraz tatmin edebiliyor ama sonucunda elde edilenlere değmiyor bence. </p>
<p>Her neyse, bu senenin mart ayından haziran ayına kadar olan kısmı büyük bir boşluk. Anlatır mıyım bilmiyorum.
Çok hatırlamak istediğim bir dönem mi emin değilim. Kötü değildi. Sadece anlatmaya hevesli değilim o kadar.
Buraya daha düzenli girmeye çalışacağım. Görüşürüz.</p>
  <h2>26.06.2022</h2>
  <p>Mızıka çalmayı uzun süredir ihmal ettim. Bu durum beni biraz üzüyor. Kendimle çok özdeşleştirdiğim bir şeyi
   bu kadar uzun süre ihmal etmiş olmak kendimi ihmal etmişim gibi hissettiriyor. Birkaç gündür telafi etmeye çalışıyorum
   saatlerce mızıka çalarak, ama yine de ihanet etmiş gibi hissediyorum. Bundan sonra mızıka çalmayı asla
   ihmal etmeyeceğim. Çünkü saçma da gelse mızıka benim için önceden sandığımdan da daha değerli. </p>
  <h2>27.06.2022</h2>
  <p>Bugün çok yorgundum. Atlattığım bir enfeksiyon sonrası bazı komplikasyonlardan dolayı çok ağrım var. Ama geççek.
  O yüzden sorun yok.</p>
  <h2>29.06.2022</h2>
  <p>
   <a href="https://tr.wikipedia.org/wiki/Ahmet_Faik_%C5%9Eener">Balarısı Ahmet</a> vefat etmiş. Çok tanışmak istediğim
   birisiydi, moralim bozuldu biraz. Kendisi Türkiye'deki belki de en önemli ve yetenekli mızıkacıydı. Bence kabiliyet ve ton
   olarak Larry Adler gibi isimlerle karşılaştırabilecek birisiydi. Umarım en azından mezarını ziyaret etme şansım olur...
   <a href="https://www.youtube.com/watch?v=9cwbiUv2HHg">Buraya</a> da sevdiğim bir şarkısını koyayım.
  </p>
</body>
 </html>
