
<!DOCTYPE html>
 <html>
  <head>
  <meta name="viewport" content="width=device-width, initial-scale=1.0">
   <link rel="stylesheet" href="../../styles/stylesheet.css">
               <link rel="stylesheet" href="../styleblog.css">
     <meta charset="utf-8">

    </head>
 <body>
  <h1>Kasım 2022</h1>
<h2>05.11.2022</h2>
<p>Kasım gelince benim için kış başlar aslında. Hep böyleydi, kasım bana hiç sonbahar gibi gelmedi. Kış gibi hissettirdi hep ama kış da değildi.
Bu sene ise İzmir'e, yeni bir yere taşınınca daha da tuhaflaştı mevsim algım. Şu an yaz gibi, sonbahar gibi, kış gibi bişey. Bilemedim.
Ama güzel.</p>
<p>Şöyle düşününce mevsimleri ayırmanın çok çok ciddi bir önemi yok aslında. Belki bir gardırop hazırlığı, tatil hazırlıkları, o tarz şeyler
için kullanışlı olabilir, ama zaten yılı 12 parçaya bölüp isim vermişiz, bölmüşüz onu, hep aynı dilimlerde aynı özellikleri gösterme sorum-
lulupu yüklemişiz. 12 parçayı bir de içinde yeniden bölmeye çalışıyoruz. Ama doğa insan gibi değil ki. Değişiyor. Değişmek zorunda. Tabii
başka şeyler de var buna neden olan küresel ısınma gibi ama çok karmaşık ve uzun bişey o, o yüzden hiç girmemek en iyisi. Ama haftayı bölmek, günleri bölmek,
ayları bölmek, saatleri bile gruplamak gittikçe bana dünyaya ve doğaya haksızlık gibi gelmeye başladı. Neyse artık! Bana göre kış geldi ama
o güzel sonbahar renkleri hala parlamadı. Hala bekliyorum onları inatla, inatla! Sarıyı kırmızıyı yeşili bir arada görmek istiyorum yoğun şekilde artık.
Renklerin birbiri içine geçişini görmeyi ve bir yandan da yağmurun getirdiği o tatlı kokuyu duymak istiyorum. Çok şey istiyorum, çok hem de. Ama
basit şeyler istediklerim de. Olsun o kadar.</p>
  <h2>07.10.2022</h2>
  <p>Geçen haftasonu güzel bir mağara deneyimi yaşadım. İlk mağara deneyimimdi ama benim için çok büyüleyiciydi. İçeride balçık, yarasa dışkısı
  ve nice kir arasında kirlenme özgürlüğü beni mükemmel hissettirdi. Sarkıtlar, dikitler, perdeler hepsi mükemmeldi ve gerçekten içerisi cennet gibiydi.
  Sanırım yeni bir tutku buldum!</p>
  <p>
  Onun dışında yürüyüşlerime yeni bir boyut kazandırmaya karar verdim. Her zaman yürüyüşlerime meditasyon gibi yaklaşmaya çalıştım ama anladım ki bunu yapmıyorum.
   Hala yürümeye bir ulaşım aracı olarak bakıyorum. Kulaklık takmıyorum yürürken ve bu yeterli sanıyorum ama değil. Dışarıda her şeyin farkına varmadıkça bu yürüyüşe haksızlık etmektir
   bence. O yüzden artık yürürken dikkatlice her şeyi inceliyorum, ayık olmaya çalışıyorum, dalıp gitmemeye çalışıyorum. Düşüncelerimi toplayıp iç dünyamı ve dış dünyayı sentezlemeye
   çalışıyorum, bunu yaparken ne dışarıya fazla odaklanıp düşlerimi temizliyorum ne de tamamen düş dünyama takılıp dışarıyı gözardı ediyorum. Tabii bunu söylemesi kolay
   ama hala çok başarılı olamadım ama bunu başardığım gün yürüyüşlerimin artık farklı bir noktaya geleceğini biliyorum.
  </p>
</body>
 </html>
