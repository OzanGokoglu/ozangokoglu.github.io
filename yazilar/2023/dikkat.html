 <html>
  <head>
        <meta name="viewport" content="width=device-width, initial-scale=1.0">
      <link rel="stylesheet" href="../../styles/stylesheet.css">
        <meta charset="utf-8">
</head>
   <body>

<h1 style="color:blue">Odaklanma Becerimizin Bizden Çalınması Üzerine Bir Serzeniş</h1>
<small>17.04.2023</small>
<hr>
<p>sosyal medya ve internet bize çok fazla şey kazandırdı: bilgiye anlık erişim, hızlı güncellenen veriler, başka yerlerde ulaşamayacağımız haberler, sınırsız
çeşite sahip eğlence kaynağı, kolay iletişim yolları ve kendi hikayemizi özgürce paylaşma olanağı. bunun yanında bizden aldığı şeyler de göz ardı edilemez.</p>

<p>kendimizi olmadığımız biri gibi göstermek için dürüstlüğümüzden ödün verip vakit ve para harcıyoruz. diğer insanların sahte hayatlarına gıpta edip gerçek
olmayan gerçekliklere özeniyoruz. gerçekçi olmayan standartlarla kafamızı üşütüyoruz. hayatımızdaki güzel anları internette saklayıp arkadaşlarımızla paylaşmak
mükemmel bir şey ama artık sosya medyada paylaştıklarımız sidik yarışına dönüşmüş durumda. ne yazık ki sosyal medyanın yaptıkları bunlardan da ibaret değil,
çok çok önemli bi konu daha var ve ben onun hakkında konuşmak istiyorum: dikkat.</p>

<p>zaten benim gibi 2000 ve sonrası doğan gençlerin teknolojisiz yaşama korkusundan hemen hemen herkes haberdardır. internet artık günlük yaşamımızın çok önemli
bir parçası ve o olmadan bir şeyler yapmaya çekiniyoruz. harita kullanma gibi becerilere internet sayesinde artık gerek yok iyi ki de yok. ama bizi birçok alanda
tembelleştirdi. artık tiktoktaki kısa videolar yüzünden 30 saniyeden daha uzun odaklanamıyor insanlar. kısa youtube shorts videoları, instagram'da reels videoları
ve daha nicesi, insanların odak becerisinin bu kadar düştüğü bir dönemde çok fazla uyarana ihtiyaç duyuyoruz artık. insanlar 2 saatlik filmleri ya ilerleterek
izliyor ya da izlerken bir yandan sosyal medyada geziyor. video oyunları gibi bağımlılık yapmakla suçlanan şeylere bile artık insanlar odaklanamıyor. eskiden
bir filmin son sahnesini bir yerde görsek veya biri bize spoiler verse çok üzülürdük ama artık sabırsızlıktan filmleri dizileri ilerlete ilerlete izliyoruz,
kendimize spoiler veriyoruz. artık hayatımızda gazete yok, haber siteleri var, bu haber sitelerindeki sayısız yazı arasında boğuluyoruz. artık spotify'da sınırsız
şarkı var, insanların hazırladığı listeleri karıştıra karıştıra şarkı buluyoruz, çoğu şarkıyı sonuna kadar bile dinlemiyoruz. internette yasal ya da korsan sayısız
kitap var. ama çoğu kişi bu kitapları indirip okumuyor çünkü diğer uyaranlardan vakit/enerji bulamıyoruz. daldan dala, videodan videoya, siteden siteye atlıyoruz
ve saatlerce vakit harcayıp sonucunda hiçbir şey başaramıyoruz. bu beceriyi sadece kendimiz kaybetmedik, bize kaybettirildi. trendlerin bu kadar hızlı yayıldığı bir
dünyada gündem çok sık değişiyor, hiçbir konu uzun süre geçerli kalmıyor. müzelerde rehber yerine telefon uygulamaları kullanıyoruz. insanlar birbirleri ile konuşmuyorlar.
boomer kafasıyla yaklaşmak istemiyorum olaya ama durum gün geçtikçe kötüleşiyor. hayır bu geçmişi romantikleştirmek değil. zombilere dönüşüyoruz ve fark etmiyoruz bile.</p>


<p>sanırım dikkat dağınıklığı ile ilgii bir yazıya göre çok uzun oldu. üzgünüm. umarım okuyanların en azından bunu takip edecek kadar odakları vardır.</p>
   </body>
</html>
