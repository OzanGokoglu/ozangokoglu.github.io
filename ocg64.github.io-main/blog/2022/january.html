<!DOCTYPE html>
 <html>
  <head>
  <meta name="viewport" content="width=device-width, initial-scale=1.0">
   <link rel="stylesheet" href="../../styles/stylesheet.css">
    </head>
 <body>
<h1>Ocak</h1>

<h2>02.01.2022</h2>
<pre>
  Yeni yıla girdik sonunda. Hala siteyi nasıl bir yönde ilerleteceğim bilmiyorum. Ama bakacağız işte.</pre>

<h2>18.01.2022</h2>
 <pre>
  Uzun süredir günlük tutuyorum. Son zamanlarda bir süredir çalıştığım stenografi sistemlerini çalışmak amacıyla da bu sistemlerle günlük
  tutmaya başladım. Kullandığım defter bitince bir şey fark ettim. Günlük olarak her zaman süslü, ciltli, güzel kapaklı ve gösterişli parçalar
  aklıma geliyor. Yani günlük olayı bir şekilde aklımda fetişize edilmiş halde. O günlük biter bitmez kendimi ciltli, hoş görüntülü bir defter
  arayışında buldum. Sonrasında ise dediğim gibi bunu fark ettim. Neden günlük dediğimde herhangi bir yaprak ya da defter aklıma gelmiyor? Düz, 
  çizgili, beyaz sayfalı bir okul defteri. Hiçbir özelliği yok. Zımbalanmış kağıt kümesi. Neden günlüğüm özel olmak zorunda? Bunu düşündüm.
  Ve sonrasında sıradaki günlüğümü sıradan bir defter yapmaya karar verdim. Şaşalı bir şey değil. Herhangi bir şey. Mümkün olan en sıradan tükenmez
  kalem ve en sıradan defteri kullanmalıyım. Bunu sadece aklımdaki gösterişli defter tanımını yıkmak için yapmıyorum. Aslında böyle bir defterin 
  günlük olarak daha süslü defterlere üstün olduğunu düşünüyorun. Bir günlük benim günümü yansıtmalı. Fazla gösterişli olmayan hayatımı pahalı bir
  kağıt yığınına yazarak neyi amaçlıyorum? Günlüğüm hayatımı yansıtmalı. İçi de dışı da. Kimsenin hayatının da o pahalı defterler kadar gösterişli
  olduğuna inanmıyorum, isterseniz milyoner olsun. Günlüğüm hayatımın içine karışmalı. Dışarıdan bakınca birisi bana, eşyalarıma, orada bir defter
  gördüğünde o bir defter olmalı, hayatımın yazılı olduğu defter. İçinde sıradan şeyler yazılı süslü bir kağıt yığını değil. Günlüğün neden özel 
  olduğu fikri kafamıza girdi bilmiyorum. Muhtemelen kilitli kapaklı defterleri gördüğümüz çizgi diziler ve filmlerden. Yatağa giriyorsun, havalı bir
  iç monolog, karışık cümleler, ve havalı oluyor her şey. Ama tıpkı bu web sitesi gibi, günlüğüm de sıradan olacak bundan sonra. Herkese iyi geceler.
</pre>
  <h2>25.01.2022</h2>
  <pre>
  Yeni yılın getirdiği heyecanın kaybolduğu zamanlara sonunda girdik. Süslü çam ağaçlarının sunduğu mutluluk artık yok. Sanırım yaza kadar bu şekilde.
  Buraya daha fazla girmek istiyorum, ama her gün hemen hemen aynı, yazmaya değer şeylerin de çoğu buraya yazamayacağım özel şeyler :-)
  Her gün aynı olunca tabii ki buraya yazacak düşünceler dışında çok bir şey kalmıyor. Eylemler monotonluğun içinde kayboluyorlar çünkü. Yazmak istesem
  de yazacak bir şey bulamıyorum. Haftada bir belki? Belki. Herkese iyi akşamlar.
  </pre>
  <h2>28.01.2022</h2>
  <pre>
  Başka bir gün. Günlüğümü çok sıradan bir deftere tutmaya başladım. 100 yaprak, 200 sayfa. Birkaç aya biter muhtemelen. Bakalım nasıl olacak.
  </pre>
 </body>
 </html>
